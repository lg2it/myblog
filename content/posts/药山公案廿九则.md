---
title: "药山公案廿九则"
date: 2023-03-19
slug: "2023-017"
draft: false
tags: ["knowledge"]
summary: "二十九则药山惟俨禅师的禅宗公案"
---

{{< alert "stack-overflow" >}}
📖 节选自《景德传灯录》卷十四
{{< /alert >}}

## **闲坐**

---

一日师坐次，石头睹之，问曰：「汝在这里作麽？」

曰：「一切不为。」

石头曰：「那么即闲坐也。」

曰：「若闲坐即为也。」

石头曰：「汝道不为个什麽？」

曰：「千圣亦不识。」

石头以偈赞曰：

> 从来共住不知名，任运相将只麽行。
自古上贤犹不识，造次凡流岂可明。
>

## **石上栽花**

---

石头有时垂语曰：「言语动用勿交涉。」

师曰：「不言语，动用亦勿交涉。」

石头曰：「这里针扎不入。」

师曰：「这里如石上栽花。」

石头然之。

## **日头早晚**

---

师后居澧州药山，海众云会。

一日师看经次，柏岩曰：「和尚休猱人得也。」

师卷却经曰：「日头早晚？」

曰：「正当午。」

师曰：「犹有遮个文彩在。」

曰：「某甲无亦无。」

师曰：「汝大杀聪明。」

曰：「某甲只那么，和尚尊意如何？」

师曰：「我跛跛挈挈百丑千拙且恁麽过？」

## **我不曾展他书卷**

---

师与道吾说茗溪上世为节察来。

吾曰：「和尚上世曾为什麽？」

师曰：「我痿痿羸羸且恁麽过时？」

吾曰：「凭何如此？」

师曰：「我不曾展他书卷。」

## **请师上堂**

---

院主报：「打钟也，请和尚上堂。」

师曰：「汝与我擎钵盂去。」

曰：「和尚无手来多少时？」

师曰：「汝只是枉披袈裟。」

曰：「某甲只恁麽和尚如何？」

师曰：「我无遮个眷属。」

## **师见园头**

---

师见园头栽菜次，师曰：「栽即不障，汝栽莫教根生。」

曰：「既不教根生，大众吃什么？」

师曰：「汝还有口麽？」

无对。

## **何境惑汝**

---

僧问如何不被诸境惑。

师曰：「听他何碍汝。」

曰：「不会。」

师曰：「何境惑汝。」

## **道中至宝**

---

僧问如何是道中至宝。

师曰：「莫谄曲」

曰：「不谄曲时如何？」

师曰：「倾国不换。」

## **常坦**

---

有僧再来依附，师问：「阿谁？」

曰：「常坦。」

师呵曰：「前也是常坦，后也是常坦。」

## **上堂**

---

一日，院主请师上堂，大众才集。

师良久便归，方丈闭门。

院主逐后曰：「和尚许某甲上堂，为什麽却归方丈？」

师曰：「院主，经有经师，论有论师，律有律师，又争怪得老僧？」

## **担屎**

---

师问云岩作什麽。

岩曰：「担屎。」

师曰：「那个呢？」

岩曰：「在。」

师曰：「汝来去为谁？」

曰：「替他东西。」

师曰：「何不教并行？」

曰：「和尚莫谤他。」

师曰：「不合那么道？」

曰：「如何道？」

师曰：「还曾担麽？」

## **思量个不思量底**

---

师坐次，有僧问：「兀兀地思量什麽？」

师曰：「思量个不思量㡳。」

曰：「不思量㡳，如何思量？」

师曰：「非思量。」

## **不得咬破一粒米**

---

僧问：「学人拟归乡时如何？」

师曰：「汝父母徧身红烂，卧在荆棘林中，汝归何所？」

僧曰：「恁麽即不归去也。」

师曰：「汝却须归去。汝若归郷，我示汝个休粮方。」

僧曰：「便请。」

师曰：「二时上堂，不得咬破一粒米。」

## **涅槃**

---

僧问：「如何是涅槃？」

师曰：「汝未开口时，唤作什麽？」

## **洗佛**

---

师见遵布纳洗佛，乃问「遮个从汝洗，还洗得那个麽？」

遵曰：「把将那个来。」

师乃休。

## **决疑**

---

僧问曰：「学人有疑，请师决。」

师曰：「待上堂时，来与闍梨决疑。」

至晚闲上堂，大众集定。

师曰：「今曰请决疑，上坐在什麽处？」

其僧出众而立。

师下禅床把却曰：「大衆，遮僧有疑，便托开归方丈。」

## **师问饭头**

---

师问饭头：「汝在此多少时也？」

曰：「三年。」

师曰：「我总不识汝。」

饭头罔测，发愤而去。

## **供养**

---

僧问：「身命急处如何？」

师曰：「莫种杂种。」

曰：「将何供养？」

师曰：「无物者。」

师令供养主钞化。

## **何处来**

---

甘行者问：「什麽处来？」

僧曰：「药山来。」

甘曰：「来怎麽？」

僧云：「敎化。」

甘云：「将得药来麽？」

曰：「行者有什麽病？」

甘便舍银两铤。

曰：「有人即送来，无人即休。」

师怪僧归太急。

僧曰：「问佛法相当得两铤银。」

师令举其语。

举已。

师令僧速送还行者家。

行者见僧回云：「犹来遂添银施之。」

## **解算虚实**

---

师问僧：「见说汝解算虚实。」

曰：「不敢。」

师曰：「汝试算老僧看。」

僧无对。

## **佛字**

---

师书佛字问道吾：「是什麽字？」

吾云：「佛字。」

师云：「多口阿师。」

## **道一句不难**

---

僧问：「已事未明，乞和尚指示。」

师良久曰：「吾今为汝道一句亦不难，只宜汝于言下便见去，犹较些子，若更入思量，却成吾罪过。不如且各合口，免相累及。」

## **夜参**

---

大衆夜参，不点灯。

师垂语曰：「我有一句子，待特牛生儿，即向汝道。」

时有僧曰：「特牛生儿也，何以不道？」

师曰：「把灯来。」

其僧退入众。

## **祖师意**

---

僧问：「祖师未到此土，此土还有祖师意否？」

师曰：「有。」

僧曰：「既有祖师意，又来作什麽？」

师曰：「只为有，所以来。」

## **只图遮眼**

---

师看经，有僧问：「和尚寻常不许人看经，为什麽却自看？」

师曰：「我只图遮眼。」

曰：「某甲学和尚还得也无？」

师曰：「若是汝，牛皮也须看透。」

## **云在天，水在瓶**

---

朗州刺史李翶向师玄化，屡请不起，乃躬入山谒之。

师执经卷不顾。

侍者白曰：「太守在此。」

翶性褊急，乃言曰：「见面不如闻名。」

师呼太守，翶应诺。

师曰：「何得贵耳贱目？」

翶拱手谢之，问曰：「如何是道？」

师以手指上下曰：「会麽？」

翶曰：「不会。」

师曰：「云在天，水在瓶。」

翶乃欣惬，作礼而述一偈曰：

> 练得身形似鹤形，千株松下两函经。
我来问道无馀说，云在靑天水在瓶。
>

## 高高山顶坐，深深海底行

---

翶又问：「如何是戒定慧？」

师曰：「贫道遮里无此闲家具。」

翶莫测玄旨。

师曰：「太守欲得保任此事，直须向高高山顶坐，深深海㡳行。闺合中物，舍不得便为渗漏。」

## **披云啸月**

---

师一夜登山经行，忽云开见月大笑，一声应澧阳东九十许里。

居民尽谓东家。明辰迭相推问，直至药山。

徒众云：「昨夜和尚山顶大笑。」

李翶再赠诗曰：

> 选得幽居惬野情，终年无送亦无迎。
有时直上孤峯顶，月下披云笑一声。
>

## **法堂倒**

---

师大和八年二月临顺世叫云：「法堂倒，法堂倒。」

众皆持柱撑之。

师举手云：「子不会我意。」

乃告寂。寿八十有四，腊六十。

入室弟子冲虚建塔于院东隅。敕谥「弘道大师」，塔曰「化城」。
